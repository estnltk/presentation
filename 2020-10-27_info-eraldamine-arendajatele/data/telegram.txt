Tulnukate müüt on hakanud mõranema?

 22. märts 2016 kell 0:01

Viimase paarikümne aasta jooksul on oluliselt kasvanud nende inimeste arv, kes usuvad maavälise intelligentse elu ehk tulnukate olemasolusse. Telesarjad nagu “X-Files” ja “Ancient Aliens” ning alternatiivmeedia üheskoos NASA avastustega uutest võimalikest eksoplaneetidest on tublisti mõjutanud inimkonna uskumusi ja fantaasiat. Samas on algusest peale olnud palju ka neid inimesi, kes ei ole kunagi tulnukatesse uskunud ja võtnud selge seisukoha, et tegemist on pettusega. Kas on võimalik, et UFO-de ja tulnukate fenomenist on meile maalitud teadlikult vale pilt? Mis iganes on tõde, teeb kontrollsüsteem alati endast kõik, et me seda tõde teada ei saaks. Kui tulnukad on olemas, siis on nad siin olnud kogu aeg – see tähendaks, et meile on valetatud. Kui neid pole olemas, siis püütakse meile kaudselt viidata, et nad on siiski olemas. Ja kes need tulnukad siis ikkagi üldse on? Ja mis seos on tulnukatel ja lamedal Maal?

Peale Teist maailmasõda toodi Natsi-Saksamaa raketiteadlased eesotsas Wernher von Brauniga üle USA-sse, et rajada NASA. Carol Rosin: “Aastatel 1974–76 töötasin ettevõttes Fairchild Industries ja seal kohtusin ma kadunud Wernher von Brauniga, kes rääkis mulle korduvalt, et käimas on kosmose võidurelvastamine, et Maad oleks võimalik taevast kontrollida. Ta ütles, et strateegia on järgmine: kõigepealt on meie vaenlaseks venelased, ning aastal 1974, kui mina Wernher von Brauniga kohtusin, peetigi NSVL-i USA põhivaenlaseks. Meedias räägiti, et tegemist on kommunistidega, kes tahavad USA-d vallutada ja nad omavad kõrgelt arenenud satelliiditehnoloogiat. Sellepärast peab USA ehitama endale võimsa kosmoserelvade baasi. Järgmiseks saavad meie vaenlasteks terroristid ja termin terrorist muutuski varsti käibesõnaks. Pärast seda kuulutatakse meie vaenlasteks kolmanda maailma riikidest pärit usuhullud ning pärast seda saavad meie vaenlasteks asteroidid. Ja kõige viimaseks vaenlaseks saavad olema tulnukad, AGA see kõik on vale ja pettus. Ta rääkis mulle seda korduvalt. Ta ei öelnud, mis aastatel täpselt midagi toimub, aga ta ütles, et see juhtub kiiremini, kui me arvata oskame.

Wernher von Braun: Kõigepealt saavad meie vaenlasteks venelased, siis terroristid, siis kolmanda maailma riikidest pärit usuhullud, siis asteroidid ja lõpuks tulnukad, aga see kõik on pettus.

Räägitakse, et aastatel 1981–1989 USA presidendi ametis olnud Ronald Reagani tähesõdade stiilis kosmoseprogramm viiski NSVL-i lagunemiseni, sest venelased ei suutnud USA-ga võidurelvastumises konkureerida ja nõnda mindi pankrotti. Aga tänapäeval me teame, et USA ja Venemaa pole kunagi olnud vaenlased ja see kõik on kokkumäng – mingit kosmose võidurelvastumist ei toimu. Punkt läheb kirja von Braunile! Reagan rääkis korduvalt ka sellest, et kui Maad peaks tabama tulnukate rünnak, siis suudaksime lõpetada ära omavahelised sõdimised (loe: inimesi pannakse harjuma tulnukate invasiooni stsenaariumiga).

Ja kui Maa on lame ja kosmost võltsitakse, siis ei toimi ka asteroidide stsenaarium ning taas saab Wernher von Brauni öeldu kinnitust.

Nüüd me teame, et presidendid on käpiknukud ning 9/11 terrorirünnakud ja Osama bin Laden, 2004 Madridi pommitamine, 7/7 Londoni pommirünnak, Breiviku terrorirünnak Norras, Bostoni maratoni pommitamine, Charlie Hebdo tulistamine, Pariisi 13. novembri terrorirünnakud ja kõik ISIS-ega seotud intsidendid on salavalitsuse enda korraldatud ning pettus. Wernher von Braun saab ka siit oma punkti kirja. Seega jäämegi nüüd ootama valitsuse viimast käiku, milleks on tulnukate invasioon.

Kui nad valetasid meile kõiges, siis kas nad valetasid meile ka tulnukate osas?

See, kellel on raha, tellib kogu muusika. Kui kontrollsüsteemi eesmärk on luua müüt tulnukatest, siis kuidas nad seda teeksid? Oletame, et käidaks välja stsenaarium, mille kohaselt tuleb Roswellist, New Mexico osariigist teade, et alla on kukkunud UFO koos tulnukatega. Aga et asja põnevamaks teha, lükatakse see teade kohe ka ümber ja öeldakse, et tegemist oli hoopis allakukkunud õhuväe-seireõhupalliga. Seega, kohe on kaks teooriat korraga mängus ja kuna rahvas nagunii valitsust ei usalda, siis hakkavad kohe ringi liikuma teooriad allakukkunud UFO kasuks.

Oluline on mõista, et lihtsaim viis inimeste arvamuse kujundamiseks toimub meedia ja televisiooni kaudu. Roswelli intsident leidis aset 1947. aastal, ehk just sel samal ajal, kui läänemaailmas hakkasid televiisorid massidesse minema. Mõned aastad hiljem hakkas Hollywoodist tulema üks ulmefilm teise otsa ja 1950-ndaid peetaksegi klassikaliseks ulmefilmide perioodiks. 1958. aastal rajatakse NASA, algab kosmoseajastu ja võitlus kosmose vallutamiseks USA ja NSVL-i vahel.

Teine põlvkond kosmose ja UFO-de fänne on peale kasvanud 1960-ndate lõpul, kui Stanley Kubrick toob ekraanile filmi “2001: Kosmoseodüsseia” ja toimuvad Apollo Kuu-missioonid. Kolmandaks põlvkonnaks võib lugeda 1970-ndate lõppu ja 80-ndate algust “Star Warsi” filmidega. Neljandaks põlvkonnaks on 1990-ndad ja “X-Files”. Viiendaks põlvkonnaks on tänapäev, kus üllataval kombel me saame tulnukate kohta infot lausa History kanali vahendusel, kust jookseb menukas sari “Ancient Aliens”.

Kuigi 1960-ndatel räägiti, et sajandivahetuseks on Kuu peal juba suured baasid ja inimesed sõidavad ringi lendavate autodega, siis tegelikkuses jäid kosmose vallutusplaanid soiku. Nimelt, iga Apollo-missiooniga hakkasid telekanalite vaatajanumbrid langema ja kuuldavasti eelistasid paljud inimesed telekast vaadata pigem telesarju kui järjekordset Kuu peal käimist.

Tulles tagasi tänapäeva, on selgelt näha, et just praegu käib tohutu NASA propaganda ja valitsus peab uut kosmose vallutusplaani, isegi eestlased saatsid väidetavalt oma satelliidi Maa orbiidile; Tallinna Teletornis saad näha maksumaksja raha eest korraldatud kosmosenäitust; Hollywoodi konveieri pealt tuleb üks ajupesu-ulmekas teise otsa: “Gravity”, “Interstellar”, “The Martian” ja ka “X-Files” on uuesti teleekraanidel. Peavoolumeedia avaldab praktiliselt iga päev uue uudise NASA või Space-Xi kohta: küll näidatakse meile pilte valgusaastate kaugusel asuvatest galaktikatest või uudiseid teoreetilistest eksoplaneetidest ja super-Maadest ning Marsi pealt on vett leitud vist juba kümme korda. Marsil olev robot saadab wifi vahendusel miljonite kilomeetrite kauguselt selfisid ning rahvas plaksutab – tsirkust ja leiba, rohkem polegi vaja.

Aga kui neid pilte ja videoid vaadata kriitilise pilguga, siis taipad, et need on kõik võltsid ja arvutiga tehtud CGI. Sellest pole aga midagi, sest enamik inimesi ei oska kriitilise pilguga NASA ega ka mõne muu valitsuse organisatsiooni pressiteateid lugeda. Ja isegi, kui sa näitad neile näpuga ette, kust otsida vigu ja ebakõlasid, eelistab enamik inimesi seda mitte teha, sest raske on lahti lasta asjadest, mis meile meeldivad. Olen korduvalt kuulnud inimesi ütlemas: “Isegi kui Maa on lame, siis mulle meeldib kera, palun ära mind selle infoga rohkem tüüta!”

Kui me oleme suletud süsteemis (dome ehk meie kohal on kuppel – taevavõlv, nagu on kirjas piiblis), siis saavad tulnukad olla ainult meie seas juba praegu või tulla teistest sagedustest. Kui lame Maa on lõputu, siis saavad tulnukad tulla teiselt poolt Antarktikat paarikümne tuhande kilomeetri kauguselt. Aga kas on variant, et tulnukaid pole üldse olemas?

See tähendaks, et kõik need (kümned) tuhanded inimesed, kes on rääkinud oma tulnukakogemustest, peaksid valetama. Pole raske aru saada, kuidas kinni maksta juhtivad poliitikud ja kõneisikud ning luua kontrollitud opositsioon, aga panna tuhandeid inimesi üle maailma rääkima tulnukatest, keda pole olemas, tundub vähemalt mulle liiga ulmeline. Usun, et nad ise ei valeta, see tähendab, et nad usuvad, mida nad räägivad – omaette küsimus on, kas see, mida nad räägivad, juhtus meie füüsilises reaalsuses või unes, kui inimene tripib teadaolevalt kõige psühhedeelsemat ainet nimega DMT. Usun, et vastuste leidmiseks peame läbi töötama kõik asitõendid.

Pole kahtlustki, et nn tõeliikumisse on sisestatud agente, kes libainfot levitavad ja tõega manipuleerivad. Miks vaikivad sellised kuulsad uurijad nagu Graham Hancock, Steven Greer, Stephen Basset, Kerry Cassidy, David Wilcock, Richard Dolan, Michael Cremo, Linda Moulton Howe, Alex Jones jne lameda Maa teemast? Isegi David Icke puudutas lameda Maa teemat üksnes põgusalt, öeldes, et mis vahet sellel on, sest kõik on nagunii hologramm. Miks Eesti UFO-mehed ja kosmonautide klubi liikmed kõik sel teemal vaikivad? Öelgu vähemasti, et lame Maa on lollus, aga nad ei tee seda ka. Sellel võib olla mitu põhjust:

nad ei julge lamedat Maad uurida, sest see tundub neile liiga hullumeelne teema;
nad ei suvatse lamedat Maad uurida, sest nad ei suuda vaadata kastist väljapoole ja seega peavad kogu teemat absurdseks;
nad ei räägi lamedast Maast, sest nad on kogu oma karjääri üles ehitanud n-ö heliotsentrilises maailmamudelis, kus tulnukad elavad teistel planeetidel ja lame Maa purustaks kogu nende senise elutöö;
neil ei lubata rääkida lamedast Maast.
 
Populaarses paranähtusi käsitlevas USA raadiosaates “Coast To Coast AM” keskenduti lameda Maa teemale möödunud aasta jooksul ainult ühe (1) korra. Legendaarne raadiomees Art Bell, kes möödunud aastal vedas lühikest aega uut saadet “Midnight In The Desert”, korraldas otse-eetris farsliku debati lameda Maa uurija ja astrofüüsiku vahel, segades uurijat ja keerates helitaseme astrofüüsikul tunduvalt kõvemaks, nii et lamedast Maast rääkinu ei saanudki oma lauseid lõpetada. Saadet “Caravan To Midnight” juhtiv John B. Wells lausa mõnitab lameda Maa teemat ning keeldub oma saatesse võtmast ühtegi lameda Maa uurijat. Rootsis tegutsev Red Ice Radio väldib samamoodi lameda Maa teemat, aga samas meeldib neile korrata sellist tsitaati: “Vaata, kellest sul rääkida ei lubata ja saad teada, kes sind kontrollib.”

Alternatiivmeediast on saanud uus osa peavoolumeediast. Alex Jonesi “Infowars” kuulub Time Warnerile, Coast To Coast AM-i on üles ostnud Clear Channel, VICE kuulub George Sorosele jne. Öeldakse ka, et kõik, kes saavad oma tele-või raadiosaate, saavad ka ettekirjutised. Ehe näide on Joe Rogan, kes rääkis aastaid, et Apollo Kuu-missioonid on võltsing, aga niipea, kui mees sai omaenda saate suures võrgus, muutis ta oma arvamust ja nüüd käib tal saates külas NASA eestkõneleja Neil DeGrasse Tyson. Joe Rogan on korduvalt mõnitanud ka lameda Maa teemat.

Kindlasti pole kõik UFO-uurijad agendid, enamik lihtsalt tahavad uskuda nagu Fox Muldergi. Endine Kanada kaitseminister Paul Hellyer on oma tulnukajutuga korduvalt jõudnud peavoolumeedia esilehtedele, aga seal ei mainita kunagi, et Hellyer on ka arvamusel, et 9/11 oli sisetöö.

Steven Greer on USA-st pärit UFO-de ja tulnukate uurija, kes veab projekti nimega “Disclosure Project”, mille eesmärk on väidetavalt survestada USA valitsust tunnistama, et tulnukad on reaalselt olemas ja eksisteerivad meie seas. Youtube’ist saab näha möödunud aasta novembris peetud Steven Greeri loengut, mis on ligi neli tundi pikk ja mõjub nagu poliitiku kõne, kust ei saagi eriti aru, millest ta siis rääkis. Küll aga ütleb ta seal midagi väga kummalist: “Mulle pakuti 2 miljardit dollarit, et ma jääksin vait tulnukate teemal.” Kuule, mees, millest sa räägid? Kellelegi ei pakuta 2 miljardit dollarit, vaid koristatakse ära kui vaja. Greer täpsustab veel, et tol ajal oli see suur raha. Tänaseks on minu isiklik arvamus, et Steven Greer on kindlasti kontrollitud opositsioon ja temaga lähedalt seotud uurijad samamoodi. Ja mis seob enamikku eelnimetatud isikuid ja uudistekanaleid? Vastus: nad ülistavad NASA-t.

Valitsusega seotud inimesed promovad tulnukaid

Kui lame Maa on paljude jaoks liiga pöörane teema, siis sellest, et Apollo-missioonid olid lavastus, peaks ikka aru saama. Mõelda vaid, nad käisid 1960-ndate ürgse tehnikaga 400 000 km kaugusel asuval Kuul, aga 45 aastat hiljem nad seda teha ei suuda – milline iroonia! Tol ajal oli maailma kõige võimsam arvuti mitu korda nõrgem kui sinu taskus olev nutitelefon. Julgustan teid kõiki minema Youtube’i vaatama Apollo-missioonide videoid kriitilise pilguga või kasvõi niisama naljapärast. Kui sa saad aru, et NASA valetab, siis miks peaks uskuma üldse midagigi, mida see organisatsioon räägib?

Endised NASA astronaudid Buzz Aldrin, Edgar Mitchell, Brian O’Leary, John Grunsfeld jpt on öelnud, et tulnukad on olemas. Aldrin isegi väitis, et Kuu peal olnud tulnukad käskisid neil sealt minema minna. ISS-i (rahvusvaheline kosmosejaam) liige Leroy Chiao ütleb, et nägi ISS-i pardalt, kuidas terve rida UFO-sid neist mööda lendas. Kuidas ta sealt pardalt seda näha sai, kui nende pardavideod on ilmselgelt filmitud telestuudios?

Barack Obama endine nõustaja John Podesta säutsus möödunud aastal oma viimasel tööpäeval Twitteris, et kõige rohkem on tal kahju sellest, et ta ei panustanud tulnukate fenomeni avalikustamise küsimuses. NASA teadusdirektor Ellen Stofan teatas samuti möödunud aastal, et oletatavasti saavutatakse kontakt intelligentse eluga lähima 10–20 aasta jooksul. Las ma avaldan teile väikese saladuse: selle kontakti kaardi käivad nad välja siis, kui lameda Maa teooria jõuab massidesse.

Endine NSA (USA riiklik julgeolekuagentuur) töötaja ja vilepuhuja Edward Snowden, kes 2013. aastal rabavate paljastustega maailma meedia esilehtedele jõudis ja teatas, et NSA kuulab pealt ja salvestab kõikide inimeste telefonikõnesid, e-kirju ja Facebooki, teatab nüüd peavoolumeedia vahendusel, et tulnukad üritavad luua Maaga kontakti. Mees, kes väidetavalt elab Venemaal asüülis USA eest, helistas Neil DeGrasse Tysonile otsesaatesse “Star Talk” ja rääkis tulnukatest. Nimelt siis, kui Snowden oli NSA-s töötades kopeerinud kõikvõimalikke salaandmeid, kopeeris ta endale ka UFO failid, mida ta nüüd rõõmuga levitab. Üllataval kombel saab Snowden alati liinile kui vaja, hiljuti helistas ta otsesaates ka Venemaa president Putinile ja kui ma möödunud oktoobris Berliinis käisin, siis nägin Snowdenit lennujaama telerites tulnud uudistesaates.

Paljud peavad Snowdenit sangariks, kes paljastas NSA massijälgimised, aga vaatame korra kriitilise pilguga, mida too vilepuhuja tegelikult tegi. Ta ütles välja selle, millest alternatiivmeedia on kirjutanud juba üle kümne aasta: Suur Vend jälgib sinu igat liigutust! Nüüd jõudis see peavoolu, mille eesmärk oli inimesi programmeerida ja panna harjuma ideega, et valitsus kõiki nende samme jälgib ja et see on okei. Peale NSA paljastusi ei ole mitte midagi muutunud. See, et NSA kuulab pealt ja jälgib iga eestlase tegevusi, peaks olema kriminaalkorras karistatav, aga selle asemel tegeleb Eesti valitsus USA-le pugemisega. Tegelikult on kõik juba ära unustanud või harjunud ideega, et neid kuulatakse pealt. Howard Zinn ütles aastal 1970: “Ühiskonna probleem pole mitte selles, et me ei allu, vaid selles, et me allume.”

Snowden on võltssangar ja ettesöödetud agent, kes räägib, et satelliitidelt saavad tulnukad pealt kuulata, millest meie tsivilisatsioon räägib. Seda tehes survestab ta gloobuse mudelit, sest satelliite pole olemas ja igasugune side käib maapealsete kommunikatsiooniseadmetega.

Mõelge, NSA-l on kõige vingem jälgimissüsteem maailmas, aga see oli niivõrd nõrk, et suvaline töötaja sai kopeerida kõik failid ja avaldada maailmale. Snowden on nagu Julian Assange – kumbki neist pole avaldanud mitte ühtegi teravat asja, ainult mokaotsast poetavad peavoolumeediasse vandenõudemaailma beebilugusid, ise elades samal ajal kuninga elu. Kokkuvõtteks võib öelda, et kõik, kes pääsevad peavoolumeediasse, on vähem või rohkem kontrollitud. Küsi iseendalt, miks pole Edward Snowden ega Julian Assange mitte ühelegi alternatiivmeedia portaalile intervjuud andnud.

Mis seos on tulnukatel ja lamedal Maal?

Maailma kuulsaim UFO-juhtum on vaieldamatult eespool kirjeldatud aastal 1947 aset leidnud Roswelli intsident, kus väidetavalt kukkus alla UFO, mille sees olid hallid humanoidid. Kuigi sellest on möödas peaaegu 70 aastat, pole rohkem alla kukkunud UFO-sid näha. Huvitaval kombel asub Roswell 33. laiuskraadil ning – üllatus-üllatus! – 33 on vabamüürlaste klubi kõrgeim auaste. ÜRO embleemil on kujutatud sihikule võetud lamedat Maad, mis on jagatud 33 sektoriks.

Vabamüürluse sümboolika ja kosmos käivad käsikäes. Vabamüürlus ja pangandus käivad käsikäes. Kas lame Maa on salaorganisatsioonide suurim saladus?

Kui Maa on lame – ja paljud märgid näitavad, et Maa tõepoolest on lame –, siis see tähendab, et süsteem on meile valetanud absoluutselt kõiges. Seega muutuvad meie teadmised kehtetuks ja me peame hakkama kõike uuesti nullist uurima. Kui nad valetasid meile tulnukate osas, siis tekib küsimus, et kes sõidab nende kosmoselaevadega? Olen isiklikult näinud taevas lendavat UFO-t, mis tegi manöövreid, mida meile teadaoleva füüsikaga mitte kuidagi põhjendada ei saa. Pole mitte mingit kahtlust, et meiega ühes ruumis viibib tegelasi, kelle kasutada on eksootilisi masside eest varjatud tehnoloogia. Samas, neid kummaliselt liikuvaid tulukesi on taevas registreeritud juba sajandeid tagasi. Öönägemise binokliga on võimalik iga öö taevas näha lendavaid objekte, mis ilmselgelt pole lennukid ega satelliidid.

Mitmed uurijad on arvamusel, et lood tulnukate inimröövidest on luupainajad ja et kõik tulnukate lood on ettesöödetud pettus ja propaganda, et New World Order saaks välja käia oma võlts-tulnukainvasiooni kaardi. Füüsilised olendid ja UFO-d ei saa liikuda läbi seinte, küll aga saavad seda teha metafüüsilised ja interdimensionaalsed olendid ja laevad. Olen kohtunud kahe inimesega, kes väidavad, et nad elasid koos reptiiliga. Reptiili kirjeldasid nad kui inimest, kes teatud seisundis hakkas muutma oma välist kuju. Näiteks seksi ajal võisid inimese silmad muutuda mustaks või tema näole tekkida sisaliku nahk. David Icke ütleb, et see muutus ei toimu füüsiliselt, vaid me häälestame end teisele sagedusele, kus elutsevad n-ö reptiilid. Need reptiilid valivad endale peremehe inimese näol, et toituda tema ja tema kaaslaste (hirmu)energiast. Rääkisin hiljuti ühe sõbraga, kes väidab, et tulnukad on teda korduvalt röövinud ja ahistanud ning ka tema ütleb, et see kõik toimub uneseisundis ehk tegemist on deemonitega. Deemonid suudavad end ilmutada ja inimese hinge mingil määral röövida, aga kuuldavasti aitab Jumala või Jeesuse nime appihüüdmine ja deemonite tegevus jääb soiku.

Project Blue Beam on teooria, mille kohaselt kavatseb maailma salavalitsus lavastada Jumala tagasituleku, kuvades kõikjal üle maailma taevasse hologrammi. Sellist asja lavastada lamedal Maal on kindlasti lihtsam kui kera peal. Võlts-tulnukate invasiooni lavastamine toimuks ilmselt samamoodi. Tulnukateohu ettekäändel on võimalik kehtestada sõjaolukord kõikjal maailmas. Mis oleks, kui ainult end kiibistada lastes saad tõestada, et sina ei ole tulnukas?

Kui rääkida kiibistamisest, siis tuntud paranähtuste uurija ja väidetavalt tulnukate poolt röövitu Whitley Strieber ütleb, et temasse panid kiibi inimesed, kes öösel tema majja sisse tulid.

Kui Maa on lame, siis pole evolutsiooni ega Suurt Pauku, vaid hoopis Looja. Paljud on juba ammu aru saanud, et maailmavalitsejad tegelevad satanismiga ja tumedate jõudude kummardamisega. Kera on saatana väljendus. Nad on selle pannud isegi 66,6-kraadise nurga all pöörlema. Ja see kera liigub ümber Päikese 66 600 miili tunnis ehk umbes 107 000 km tunnis. See saatana arv 666 käib korduvalt läbi heliotsentrilise maailmapildi mudeli. 666 on peidetud paljude suurkorporatsioonide logosse. 666 saab välja lugeda fotolt, mis väidetavalt tehti Apollo 17 pardalt. Maailma valitsevad satanistid ja nad naeravad meile näkku. Kui sina oled kohanud füüsilist tulnukat, siis ole hea ja anna märku.
